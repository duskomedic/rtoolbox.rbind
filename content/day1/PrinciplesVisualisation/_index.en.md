---
date: "2016-04-09T16:50:16+02:00"
title: Uvod u principe vizuelizacije
menuTitle: "Principli vizualizacije"
weight: 9
---

## Dizajn koji vam omogućuje: istraživanje, pronalaženje, komunikaciju

Grafički metodi uobičajeno se upotrebljavaju u istraživačkoj fazi analize podataka. Za istraživanje podataka upotrebljavaju se različiti tipovi grafičkih alata: boxplotovi, rasipne matrice, dijagrami stabla i mnogi drugi. U ovom delu kursa upoznaćemo vas sa praktičnim rešenjima izbora najboljih tipova grafikona za izradu dobrih i jasnih grafikona koji će vam služiti da komunicirate vaše nalaze 

1. ciljanoj publici i za objavljivanje
2. da pomognete vašim čitaocima da jasno vide rezultate vaših istraživanja
3. da ga lako razumete bez zbunjenosti   

### Grafički obrasci::kodiranje

Dobri i jasni grafici zasnovani su, pre svega, na pouzdanim podacima. Tako da je prvi princip efektne vizuelizacije prezentacija pouzdanih podataka. Tip informacije koju želite da komunicirate i prikažete, diktiraće izbor najprikladnijeg načina kodiranja podataka kako bi grafički obrasci postali uočljiviji. Zato je bitno shvatiti problem koji želite da komunicirate i vrstu podataka koji su vam potrebni za njegovo komuniciranje iz statističke perspektive, tj. da li su podaci numerički, kategorički (ordinalni ili nominalni), vremenski (vremenska dimenzija) ili predstavljaju geografski položaj (prostorne dimenzije) u slučaju vremensko-prostornih podataka?

[![Red variant](/day1/PrinciplesVisualisation/images/USA2016ElectionMap.jpg?width=30pc)](http://cartonerd.blogspot.com/2018/03/dotty-election-map.html)

Vizuleno kodiranje setova podataka zavisi od broja i karakteristike raspoloživih atributa tj. varijabli i od analitičkog problema o kojem je reč. [Alberto Cairo](http://albertocairo.com) u svom blogu [The Functional Art](http://www.thefunctionalart.com/2013/08/in-infographics-steal-what-you-need-but.html) daje listu grafičkih obrazaca upotrebljavanih za prezentacije različitih podataka i/ili različite funkcije prezentacije. Slike gore prikazuju različiti grafički prikaz zadatka u zavisnosti od različite percepcije koju su dobro uočili u svom revolucionarnom [radu](http://euclid.psych.yorku.ca/www/psy6135/papers/ClevelandMcGill1984.pdf) Kliveland i Mekgil koji su razvili dok su radili u čuvenom AT&T Bell Labs, u istraživanju objavljenom u časopisu [JASA](https://amstat.tandfonline.com/toc/uasa20/current). 
![Red variant](/day1/PrinciplesVisualisation/images/FunctionalForms.png?width=30pc)

Grafikon gore ilustruje pregled grafičkih formi koje se mogu upotrebljavati za predstavljanje podataka tako da se istakne određeni zaključak kod čitalaca koji oni mogu doneti iz različitih obrazaca. Na primer, ako je cilj grafikona da predstavi i olakša precizna poređenja,  [Alberto](http://albertocairo.com) u svojoj knjizi [The Functional Art](http://ptgmedia.pearsoncmg.com/images/9780321834737/samplepages/0321834739.pdf) donosi efikasne ilustracije za različite grafičke oblike koje bi mogli da koristite.

![Red variant](/day1/PrinciplesVisualisation/images/choices_graphical_forms.png?width=20pc)

Ne postoji posebna razvijena metodologija za izbor najprikladnijih načina kodiranja podataka. Nikada unapred ne znate da li će određeni vizuelni obrazac funkcionisati sve dok to ne proverite. Izbor će najviše zavisiti od toga koji se atributi upotrebljavaju. Međutim, postoje određene smernice nekoliko autora koje vam preporučujemo da pogledate:

- [The Data Visualisation Catalogue](https://datavizcatalogue.com) by [Severino Ribecca](http://www.severinoribecca.one)
- [Chart Chooser](https://depictdatastudio.com/charts/) by [Depict Data Studio](https://depictdatastudio.com) and 
- [Visual Vocabulary](https://journalismcourses.org/courses/DE0618/Visual-vocabulary.pdf) by [by the Financial Times Visual Journalism Team](https://github.com/ft-interactive/chart-doctor/tree/master/visual-vocabulary) 

Često, grafički prikaz informacija koji nam daju odgovor na određeno postavljeno pitanje sugerisaće nam potrebna dalja istraživanja podataka, zbog čega je važno da ih predstavimo na jasan i istinit način. Ne treba zaboraviti da je jedina svrha analiza podataka, dakle vizualizacije, informisanje i unapređenje znanja. Dakle, treba vrlo pažljivo razmotriti estetsku privlačnost i dizajn grafikona koje stvaramo kako bismo što efikasnije angažovali publiku, ali na način da nam je fokus pre svega na tačnosti, dubini i jasnoći informacija koje prenosimo.     

#### Određivanje načina kodiranja

Započnimo igru „određivanja načina kodiranja“. Razgovarajte sa kolegama i napravite listu grafičkih formi i vrstu kodiranja koju bi koristili za svaku od sledećih vizuelizacija:

1) Vizuelizacija: [DESI](https://ec.europa.eu/digital-single-market/en/desi)

![Red variant](/day1/PrinciplesVisualisation/images/DESI.png?width=40pc)

2) Vizuelizacija: [DESI Report 2019 - Human Capital](https://ec.europa.eu/digital-single-market/en/human-capital) 

![Red variant](/day1/PrinciplesVisualisation/images/DESI_Internet1.png?width=50pc)

3) Vizuelizacija: [DESI Report 2019 - Human Capital](https://ec.europa.eu/digital-single-market/en/human-capital) 

![Red variant](/day1/PrinciplesVisualisation/images/DESI_ICT.png?width=40pc)

4) Kliknite na vizuelizaciju: [Gapminder Bubble Chart](https://www.gapminder.org/tools/#$chart-type=bubbles)

[![Red variant](/day1/PrinciplesVisualisation/images/Bubble_Chart.png?width=40pc)](https://www.gapminder.org/tools/#$chart-type=bubbles)

5) Kliknite na vizuelizaciju: [Gapminder World Population](https://www.gapminder.org/tools/#$chart-type=map)

[![Red variant](/day1/PrinciplesVisualisation/images/World_Pop.png?width=40pc)](https://www.gapminder.org/tools/#$chart-type=map)

6) Kliknite na vizuelizaciju: [Periodic Table](https://www.rsc.org/periodic-table)

[![Red variant](/day1/PrinciplesVisualisation/images/PeriodicTable.png?width=30pc)](https://www.rsc.org/periodic-table)

Takođe, kliknite i na sledeću vizuelizaciju: [A Periodic Table of visualisation methods](http://www.visual-literacy.org/periodic_table/periodic_table.html)

7) Kliknite na vizuelizaciju: [Clinton Email Network](https://rud.is/projects/clinton_emails_01.html)

[![Red variant](/day1/PrinciplesVisualisation/images/ClintonEmails.png?width=30pc)](https://rud.is/projects/clinton_emails_01.html)

### Kompleksnost: efikasan vizuelni dizajn

Najvažnija stvar koju treba da zapamtite kada kreirate grafičke prezentacije podataka je da oni moraju biti jasni i istiniti. Da izaberete skalu na kojoj ćete prikazati podatke da bude dovoljno osetljiva da se vide razlike u podacima ali i da možete komunicirate različite delove te skale i vrednosti na njoj tačno. Bilo koji prikazan statistički rezime na grafikonu treba bude jasno prikazan i da sadrži izvore informacije i statistike koja je upotrebljavanja za proračuna komplikovanijih oblika:

Evo nekih najočiglednijih problema na koje morate obratiti pažnju prilikom kreiranja efikasnih grafikona:

1)	**Izaberite odgovarajuću skalu** za svoje grafikone koji će uspostaviti ravnotežu između prikazivanih trendova i skale orginalnog skupa podataka. Grafikon ne mora da počinje sa nulom da bi se uspostavila smislena osnovna linija ako postoji druga logička početna tačka. 
[Dual-Scaled Axes in Graphs](https://www.perceptualedge.com/articles/visual_business_intelligence/dual-scaled_axes.pdf)

![Red variant](/day1/PrinciplesVisualisation/images/scale1.png?width=25pc)
![Red variant](/day1/PrinciplesVisualisation/images/scale2.png?width=25pc)

Izbor skale treba da omogući bolju tačnost da čitalac može da može da iščita informacije prikazane na grafikonu.

{{% notice tip %}}
Pogledajte post [What to consider when creating a line chart]( https://blog.datawrapper.de/line-charts/
) autorke [Lisa Charlotte Rost]( https://blog.datawrapper.de/), u kojoj ćete naći i još neke interesantne linkove povezane sa ovom temom.  
{{% /notice %}}

2)	**Naglasite šta je važno**: Identifikujte ključne informacije koje želite da komunicirate i razmislite o najefikasnijem formatu za to, imajte na umu da vam grafikoni pomažu u predstavljanju složenih podataka u jednostavnom formatu. Prikazivanje važne stavke u drugoj boji je jednostavan način da skrenete pažnju na tu određenu vrednost.   

![Red variant](/day1/PrinciplesVisualisation/images/scatter.png?width=25pc)

![Red variant](/day1/PrinciplesVisualisation/images/growth_chart.png?width=25pc)

Ponekad bi bilo efikasno da ključne podatke iz grafikona izdvojite u odvojene grafikone i predstavite ih paralelno.

![Red variant](/day1/PrinciplesVisualisation/images/Spaghetti_Lines.png?width=35pc)


{{% notice warning %}}
Imajte na umu da informacije na grafičkom prikazu ne bi trebale biti zbunjujuće. 
{{% /notice %}}

3)	**Smanjite grafikon – budite jednostavni** s obzirom da efektne vizuelizacije daju podacima mogućnost da ispričaju priču. Grafovi ne izgledaju bolje ako gomilaju informacije ili su osmišljeni fensi veštinama. Uspešna vizuelizacija podataka je osetljiv čin uravnoteženja između forme i funkcije. Zadržite fokus na važnim tačkama smanjujući nepotrebne vizuelne podražaje.

![Red variant](/day1/PrinciplesVisualisation/images/3DBar.png?width=30pc)

![Red variant](/day1/PrinciplesVisualisation/images/2Bar.png?width=30pc)

Integrišite tekst na grafikonima samo ako je to potrebno da biste lakše preneli informacije prikazane na grafikonu.

![Red variant](/day1/PrinciplesVisualisation/images/Quantile.png?width=25pc)

U [sledećoj prezentaciji](https://ec.europa.eu/eurostat/cros/system/files/Alberto%20Cairo%20BRUSSELS_NEW_VisualizationForEveryone.pdf) [Alberto Cairo](http://albertocairo.com) Kairo ilustruje važnost dobrog izbora formata vizuelizacije priče "**Kako** se muzički ukus **promenio** za dve decenije".

![Red variant](/day1/PrinciplesVisualisation/images/VisualFormat.png?width=35pc)

{{% notice note %}}
Prilikom kreiranja vizuelizacije podataka razmislite o konkretnim informacijama koje želite da prenesete, ili o rezultatu koji želite da postignete. Budite jednostavni i uklonite sve nepotrebne elemente koji vam mogu zamagliti vašu prezentaciju. Nepotrebni podaci samo će zbuniti vaše čitaoce. 
{{% /notice %}}

### Napredne tehnike

Kada kreirate grafički prikaz, fokusirajte se na dobre prakse i istražite svoj lični stil. Naučite kako da istražujete i rezimirate vaše podatke kao i kako da identifikujete njihova glavna obeležja koja će vam pomoći da ih prezentujete vizuelno.  

#####  Dvoosni grafici

Postoji uverenje da su grafikoni sa dve različite y-ose teški za čitanje i da se preko vaši čitaoci će teško razaznati te dva seta informacija. Druga sekundarna y-osa na grafikonu često stvara zabunu i nije jasno koji od podataka se odnosi na koju osu. Glavna odlika dvoosnih grafika da nisu intuitivni. Dosta ljudi nalazi da oni stvaraju konfuziju i da pretpostavljaju veze između podataka i tamo gde ih nema.
[Stephen Few]( https://www.perceptualedge.com/about.php) međutim, napisao je dobro argumentovan  [tekst](https://www.perceptualedge.com/articles/visual_business_intelligence/dual-scaled_axes.pdf) u kojem pažljivo predstavlja izazove koje treba imati u vidu kod ovakvih grafika. Neophodno je da sami odlučite hoćete li ih koristiti ili ne. Svakako je da bi ta odluka ipak trebalo da zavisi od vašeg suda da li su oni dobri za vaše vizulene priče i da li ih možete upotrebi kao i bilo koji drugi grafički format. 

![Red variant](/day1/PrinciplesVisualisation/images/DualScaled.png?width=30pc)

#####  Interaktivni grafikoni 

Interaktivnost omogućuje vašim čitaocima da kreativnije pregledaju vaše podatke, na načine na koje to nije moguće raditi sa statičkim grafikonima. Glavna korist od interaktivne vizuelizacije podataka je njihova fleksibilnost koja vam omogućuje dalju manipulaciju i njihovo istraživanje. Omogućavanjem „zoom in“ opcije koja vam daje uvećanje određenih podataka koji su manje vidljivi učinićete ih dodatno vidljivijim ali ćete i na taj način omogućiti čitaocima da se dodatno zainteresuju da istraže podatke.  Interaktivni način predstavljanja podataka je bogat i snažan alat za prikaz osobina podataka i omogućuje čitaocima da urone u njih u zavisnosti od njihovog nivoa interesovanja.

[![Red variant](/day1/PrinciplesVisualisation/images/TrafficAccidentsBG.png?width=45pc)](https://tatjana.shinyapps.io/TrafficAccidents/)

### Grafički prikazi u R-u: odakle da se krene? 

R je sjajan alat za vizuelizaciju podataka ne samo za ljude koji hoće da razviju razumevanje samih podataka, već i za sve one koje trebaju da proizvedu visoko kvalitetne i efikasne grafike da bi unapredili svoje izveštaje, veb stranice ili druga dokumenta.

Pogledajte R_grafičku_galeriju [The R Graph Gallery](https://www.r-graph-gallery.com/) koja vam daje iscrpan pregled kolekcije grafikona koji se mogu napraviti u R, ali vam i daje kod za njihovu izradu.  

Takođe, postoji i niz knjiga koja vam mogu biti od koristi u kreiranju grafikona u R-u, kao što su:

- [ggplot2](http://moderngraphics11.pbworks.com/f/ggplot2-Book09hWickham.pdf) [Wickham, 2009] 
- [Lattice](https://www.springer.com/gp/book/9780387759685) [Sarkar, 2008] and 
- [R Graphics](https://www.e-reading.club/bookreader.php/137370/R_Graphics.pdf) [Murrell, 2011].

Ukoliko želite da ozbiljnije i sistematičnije naučite o grafičkim analizama podataka u R-u, knjiga autora [Antony Unwin](http://www.gradaanwr.net/author/), [Graphical Data Analysis with R](http://www.gradaanwr.net/#a-a), odlična je za početak. R kod za svaki grafikon i analizu u knjizi dostupna je na sajtu knjige.

[Data Visualisation with R](https://rkabacoff.github.io/datavis/) autora [Rob Kabacoff](https://rkabacoff.com/) druga je dobra knjiga za grafičke prikaze u R-u. Ona vam daje sistemski pregled za kreiranje grafičkih prikaza u R-u ali vam i daje osnovni uvod u R, iscrpnu listu uobičajenih grafičkih podataka u statističkom modelovanju, geopozicionim mapama, a završava sa interaktivnim graficima. 

Veoma interesanta je diskusija iz 2012. godine sledećih akademaca: [Andrew Gelman](https://en.wikipedia.org/wiki/Andrew_Gelman), [Anthony Unwin](http://rosuda.org/~unwin/), [Stephen Few](https://www.stephen-few.com), [Paul Murrell]( https://www.stat.auckland.ac.nz/~paul/), [Hadley Wickham](http://hadley.nz) i [Robert Kosara]( https://research.tableau.com/user/robert-kosara) o vizuelizaciji i infograficima objavljena je u postu sledećeg bloga [this blog post](https://eagereyes.org/blog/2012/responses-gelman-unwin-convenient-posting). Vredi je pročitati. 

{{% notice tip %}}
Vežbajte! Iskustvo koje steknete u interpretaciji grafikona i crteža vaših prikaza podataka najbrže će vas pretvoriti u čarobnjaka za prikazivanje podataka.
{{% /notice %}}

## ZADATAK 👇

1) Posetite portal otvorenih podataka (svetski: gapminder, ili nacionalni: zavod za statistiku) i pokušajte da nađete vama zanimljive podatke koje ćete istražiti. Zapišite interesantne nalaze i šta želite da prikažete, pa potom predložite tipove vizuelizacije koji bi koristili da bi ih ilustrovali.  

-----------------------------
© 2019 Tatjana Kecojevic
